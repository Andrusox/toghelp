#################  MOZAMBICO  #################

Demografia

La popolazione del Mozambico ha superato nel 2007 i 20 milioni di abitanti, attestandosi intorno ai 21 milioni, e nel 2012 è arrivata a contare 25,2 milioni. Nel 2005 oltre il 60% di questi vivevano nelle zone rurali, mentre il restante 40% si era ormai urbanizzato. Il tasso di crescita della popolazione si attesta intorno all'1,8% annuo, mentre la speranza di vita media è di 41 anni tra la popolazione maschile e di 40 anni tra quella femminile.


Lingue

La Lingua portoghese è la lingua ufficiale del Mozambico, secondo l'articolo 10 della Nuova Costituzione del 2004. Ma è lingua materna di appena il 6 % della popolazione (la percentuale sale al 25% a Maputo). Circa il 40 % degli abitanti dice di saper parlare il Portoghese (a Maputo l'87%).


Problemi

I problemi principali del paese sono per la maggior parte quelli enunciati dalla Conferenza Internazionale sulla ricostruzione tenutasi a Roma nel 2001. Nella conferenza vennero messi come problemi prioritari quelli inerenti alla riabilitazione del settore rurale e ambientale. Altri problemi gravi tuttavia sono quelli relativi al sistema sanitario, alla diffusione dell’HIV (con un tasso di prevalenza tra gli adulti del 12,2%, secondo stime del 2003) e della malaria. La riabilitazione della parte del paese colpita dall’alluvione del 2000 sta proseguendo con l’intervento di molti programmi d’aiuto stranieri.



Il Mozambico dispone di una rete stradale di 64 808 km; di queste strade però, solo 5 378 km sono asfaltate. Alle strade si aggiungono 3 123 km di linee ferroviarie; la particolarità di queste è che si sviluppano attraverso 5 principali direttrici, dall'interno verso i porti sull'oceano, che non sono tra di loro comunicanti.


Autolinee

Nella capitale, Maputo, ed in altre zone abitate del Mozambico, operano aziende pubbliche e private che gestiscono i trasporti urbani, suburbani ed interurbani esercitati con autobus.

Reti metropolitane

Non esistono sistemi di metropolitana in Mozambico.
Reti tranviarie

Attualmente anche il servizio tranviario è assente in questa nazione.


